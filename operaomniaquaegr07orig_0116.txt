98 Omenms m Ep· An RomAnos

„quoniam¹) et ipsa, inquit, creatura liberabitur a ser-
vitute corruptionis, in libertatem gloriae filiorum Dei.“
Ait²) autem Paulus scire se et similes sibi, quoniam ³)
„omnis creatura congemiscit⁴) et condolet usque adhuc,“
vel, ut in aliis habetur exemplaribus: „congemiscit et par-
turit usque adhuc.“ Congemiscere autem et condolere
est cum alio dolente vel gemente gemere, vel dolere, hoc
est, cum ipse quidem causam gemendi non habeat, vel
dolendi, gemit tamen pro eo, qui causam habet gemendi,
vel dolendi. Hoc autem dicit facere creaturam pro co,
quod vanitati subjecta est, etin servitute corruptionis po-
sita⁵) est. Haec, quantum ad ipsius Apostolici sermonis
ordinem pertinet, explanata sint. Nunc repetentes discu- .
tiamus intentius, quae est ista vanitas, cui creatura (licitur
esse subjecta; et quae est ista corruptio, de cujus servi-
tute liberandam se sperat. Mihi videtur, quod de hac
materiali et corruptibili ⁶) corporis substantia ista dican-
tur, Neque enim corruptio alii7) cuiquam nisi corpori
dominatur. Nam ille interior homo, qui secundum Deum
creatus est, et ad imaginem Dei factus, incorruptibilis est
et invisibilis, et secundum propriam sui⁸) rationem etiam
incorporeus dici potest. Exterior vero homo et9) cor-

poreus et corruptibilis dicitur: propter quod et Paulus

¹) Rom. VIll, 21. - Edd. Merlini: quoniam, inquit,

et ipsa creatura etc.

‘l ²) Edd. Merlini: Ait autem scire se Paulus et si—
mi es etc.

³) Rom. VIII, 22.

⁴) Edd. Merlini: ingemiscit ct condolet etc.

⁵) Edd. Nlerlini: est posita.

ὅ) Ed. M. lI: corruptibilis.

⁷) Editi (e. c. edd. M.): „alicui quicquam.“ Male. R.

Β) Editi (v. c. 85](1. ΜΛ) „propriam sibi ratio-
nem“ etc. R.

⁹) Editi (c. c. edd. Μ.) perperam: „et corpore cor-
ruptibilis“ etc. R.

